அகத்தின் அழகு முகத்தில் தெரியும்#அகம் என்பது மனம் அல்லது உள்ளம். மனத்தில் எழுகின்ற எண்ணங்களின் பிரதிபலிப்பு முகத்தில் தெரியும். ஒருவருடைய மன உணர்வை அல்லது மன நிலையை அவர் வாய்விட்டுச் சொல்லாவிட்டாலும் அவரது முகம் காட்டிவிடும். உள்ளத்தை எடுத்துக்காட்டும் கண்ணாடி முகமாகும்.
அகல இருந்தால் நிகள உறவு, கிட்டவந்தால் முட்டப் பகை#உறவுகள் தொலைவில் இருந்தால் எப்போதாவது சந்திக்கும் போது அவர்களிடத்தில் சண்டை குறைவாக இருப்பதையும், பக்கத்தில் இருக்கும் உறவுகளிடம் எப்போதுமே பழக வாய்ப்பு இருப்பதால் அடிக்கடி ஏதும் பிரச்சனை வருவதையும் அன்றாடம் நாம் காணலாம். அதே போலவே, எப்படிப்பட்ட உறவானாலும் கொஞ்சம் மரியாதை கொடுத்து நடத்தினால் பிரச்சனை வராமலும் நெருங்கி வர வர மரியாதை இல்லாமல் போவதால் சில நேரம் பிரச்சனை வருவதையும் காணலாம்
அகல உழுகிறதை விட ஆழ உழு#நிலம் உழும் போது நிலத்தின் அடியில் உரம் மிக்க மண் இருக்கும், மேல் மண் அடிக்கடி பயிரிடப்பட்டு தாது பொருட்கள் குறைந்து காணப்படும், புது மண்ணில் பயிர் செழித்து வளரும். மேலோட்டமாக உழுதுச் செல்வதை விட ஆழமாக உழுதால் அடிமண் மேலே வரும், இதனால் பயிருக்கும் செழிப்பு.அதே போல, நூல்கள் படிக்கும் போதும், கல்வி கற்கும் போதும், சில விசயங்கள் கற்றுக்கொள்ளும் போதும் மோலோட்டமாக தெரிந்து கொள்ளாமல் ஆழ்ந்து தெரிந்துகொள்ளல் அவசியமாகும். அதுவே நிலைக்கும். மற்றவை சில தினங்களில் மறந்துவிடும்.
அகல் வட்டம் பகல் மழை#அகல் வட்டம் என்பது (அகல்) விளக்கின் ஒளியைச்சுற்றி பிரகாசமாக தெரியும் வட்டத்தைப்போல சூரியனைச்சுற்றியும் பெரிய வட்டம் தெரியும். அவ்வாறு வானத்தில் அகல்வட்டம் தெளிவாக காணப்பட்டால் மழை வருவதற்கான வாய்ப்பு உண்டு என்பது பொருள்
அக்கம்பக்கம் பார்த்துப் பேசு#நாம் எது பற்றி பேசினாலும் கவனத்துடன் பேச வேண்டும்.. அருகில் யார் உள்ளனர் என்று அறிந்து பேச வேண்டும் .. அருகில் இருப்பவரை பற்றி தவறாகவோ , இல்லை அவருக்கு பிடிக்காதவற்றை பேசுவதையோ தவிர்க்க வேண்டும். 
அசைந்து தின்கிறது யானை, அசையாமல் தின்கிறது வீடு#சைவ மிருகங்களில் பெரிதான யானைக்கு உணவளித்து தாக்குப்பிடிப்பது கடினம். அது அசைந்து அசைந்து சாப்பிட்டுக்கொண்டே இருக்கும். அதனால் உணவு சீக்கிரமாகவே தீர்ந்துவிடும். ஆனால் வீட்டில் உள்ளவர்கள் வேலை செய்யாது (அசையாது) சம்பாதிக்காமல் சாப்பிட்டுக்கொண்டே இருந்தால் எவ்வளவுதான் சொத்து இருந்தாலும் மிக விரைவில் சொத்துகள் தீர்ந்துவிடும். எனவே தேவைக்கு ஏற்ப உழைத்து சம்பாதித்து சாப்பிட வேண்டும்.
அச்சமில்லாதவன் அம்பலம் ஏறுவான்#அம்பலம் என்பதற்கு கோவில் என்ற ஒரு பொருள் உண்டு. அதே போல பண்டைய ஊர் மக்கள் கூடிப்பேசும் மண்டபத்தை அம்பலம் என்றும் கூறுவர். அம்பலத்தில் ஒரு விசயம் வந்துவிட்டால் அது அனைவருக்கும் தெரிந்துவிடும் அதலால் இரகசியம் அம்பலமானது போன்ற சொல்லாடல் ஏற்பட்டது.அம்பலத்தில் பலர் இருக்க அதன் முன்னிலையில் பேசுவதற்கு தைரியம் வேண்டும். அச்சம் (பயம்) இல்லாதவனே அம்பல மண்டபத்தில் பேச முடியும்.
அச்சாணி இல்லாத தேர் முச்சாணும் ஓடாது#அச்சாணி என்பது பண்டை வண்டிகளில் சக்கரங்களை கழன்று விடாமல் பிணைத்துக்கொள்ளும் சக்கரக் காப்பாணி ஆகும். அச்சில் நிற்கும் ஆணி. இது கழன்று விட்டால் சக்கரம் தனியே வந்துவிடும், வண்டியும் வீழ்ந்துவிடும், மூன்று சாண் கூட ஓடாது. குடும்பம், சமூகம், நாடு, அமைப்பு இவ்வாறு எதை எடுத்துக்கொண்டாலு்ம் தலைவன் என்ற அச்சாணி அவசியம். சரியான வழிகாட்டி நடத்திச்செல்லும் அச்சாணி போன்றவன் இல்லையென்றால் அந்த அமைப்பு சரிவர இயங்க முடியாது 
அஞ்சிலே வளையாதது ஐம்பதிலே வளையுமா?
அஞ்சும் மூன்றும் உண்டானால், அறியாப்பெண்ணும் சமைக்கும்#முன்னோர்கள் சொன்ன  அஞ்சு என்பது   மிளகு, உப்பு, கடுகு,சீரகம், புளி. மூன்று  என்பது  தண்ணீர், அடுப்பு, நெருப்பு.  ஒண்ணுமே தெரியாத  பொண்ணு கூட  இந்த  அஞ்சையும்  மூன்றையும்  கொடுத்தால்  நல்ல  சமையல் செய்து விடுமாம்.
அடக்கமே பெண்ணுக்கு அழகு#ஒரு பெண் மற்றவர்களின் பார்வையில் நேசிக்கப்படுபவளாகவும் பண்பு மிக்கவளாகவும் இருப்பதையை நம் சமூகம் விரும்புகிறது. அமைதியான பண்பு அப்பெண்ணிற்கு அணிகலன் போல ஆகிறது என்பதை சுட்டிக்காட்ட அடக்கமே பெண்ணிற்கு அழகு என்ற பழமொழி வழங்கப்படுகிறது.ஆத்திரமான அடக்கமற்ற பெண் மற்றவர்கள் பார்வையில் இகழப்படுபவளாகவும் தவறாக நினைக்கப்படுபவள் ஆகவும் இருக்கிறாள்.
அடக்கம் உடையார் அறிஞர், அடங்காதவர் கல்லார்#அவை அடக்கம், நாவடக்கம், ஐம்பொறி அடக்கம், மன வொழுங்கு போன்ற ஒழுக்கம் உடையவர்களே அறிஞர்கள். ஆத்திரமாக இருப்போர்கள், பேசத்தெரியாத விசயங்களையோ பேசக்கூடாதவற்றை நாவடக்கம் இல்லாமல் பேசுவோர்கள், உடல் ஒழுக்கம் இல்லாமல் ஐம்பொறிகளையும் அனுபவிக்க விரும்புவோர்கள், மன ஒழுக்கம் இல்லாமல்  காம குரோத செயல்களை செய்வோர்கள் போன்றவர்கள் அறிஞர்கள் அல்லர். 
அடம்பன் கொடியும் திரண்டால் மிடுக்கு#அடம்பன் கொடி என்பது இலகுவில் அறுத்து விடக் கூடிய ஓர் மிருதுவான கொடியாகும். ஆனால் இக்கொடிகள் பல சேர்ந்து ஒன்றிணைந்திருந்தால் அவற்றை அறுப்பது மிகவும் சிரமம். இதே போல் மனிதர்கள் பலர் சேர்ந்து ஒற்றுமையாக இருப்பார்களாயின் அவர்களைப் பிறர் எளிதில் வென்றுவிட முடியாது.
அடாது செய்தவன் படாது படுவான்#திருடுவது, பொய் சொல்வது, ஏமாற்றுவது, கொலைசெய்வது  போன்ற தகாத செயல்களைச் செய்வோர் அவற்றுக்குரிய தண்டனைகளை நிச்சயம் பெற்றே தீருவர். ஆதலால் பிறருக்குத் துன்பம், தொல்லை விளைவிப்பது நமக்கு நாமே துன்பம் விளைவித்துக் கொள்வது போலாகும்.
அடி உதவுவது போல் அண்ணன் தம்பி உதவ மாட்டார்கள்#ஒரு மனிதனின் துன்ப வேளையில் இறைவனின் திருவடி அவனுக்கு உதவுவது போல அவனுடன் பிறந்த சகோதரர்களாலும் உதவிட இயலாது. 
அடி நாக்கிலே நஞ்சும் நுனி நாக்கில் அமுதமும்#நாம் பிறரிடம் பேசும் போது உள்மனதில் வஞ்சகம், பொறாமை, கோபம், காழ்ப்புணர்ச்சி போன்றவை இருப்பினும்அவரிடம் நல்லமுறையில் இனிப்பாக பேசி பழகுவோம். நாம் பிறரிடம் பேசும் போது உள்மனதில் வஞ்சகம், பொறாமை, கோபம், காழ்ப்புணர்ச்சி போன்றவை இருப்பினும்அவரிடம் நல்லமுறையில் இனிப்பாக பேசி பழகுவோம்
அடி மேல் அடி அடித்தால் அம்மியும் நகரும்
அடியாத மாடு படியாது#மாட்டின் கால்களுக்கு லாடம் அடித்தால் தான் அதனால் கடுமையான வேலைகளை (உழுதல் போன்ற ) செய்ய முடியும். அதாவது நம் மனமென்னும் மாட்டை (அடங்காத)அடக்காமல் அதன்போக்கிற்கு விட்டுவிட்டோமேயானால் நம்எதிர்காலம் என்பது சூன்யமாகிவிடும். என்பதால், நம் மனதை அவ்வப்போது எது தவறு எது சரி என்பதையறிந்து மனதை கட்டுப்பாட்டிற்குள் வைத்துக் கொள்ள வேண்டும்
அடுத்த வீட்டுக்காரனுக்கு அதிகாரம் வந்தால் அண்டை வீட்டுக்காரனுக்கு இரைச்சல் இலாபம்
அணில் கொம்பிலும், ஆமை கிணற்றிலும்
அணை கடந்த வெள்ளம் அழுதாலும் வாராது#நடந்து முடிந்துவிட்ட ஒரு காரியத்தை அல்லது ஒரு நிகழ்வை அல்லது கைவிட்டுப்போன ஒரு பொருளை நினைத்து வருந்திப் பயன் ஏதுமில்லை. போனது போனதுதான். சென்றதை எண்ணி அல்லது நடந்து முடிந்ததை எண்ணி வருந்துவது வீண்.
அண்ணன் எப்போ சாவான் திண்ணை எப்போ காலியாகும்
அத்திப் பழத்தைப் பிட்டுப்பார்த்தால் அத்தனையும் புழு
அந்தி மழை அழுதாலும் விடாது
அன்னம் இட்டவர் வீட்டில் கன்னம் இடலாமா?#சுவரில் ஓட்டடையிட்டு களவாடுதலுக்கு "கன்னமிடுதல்" என்று சொல்வதுண்டு. உண்ண உணவு தந்தவர்கள் வீட்டிலேயே திருடுவது மிகப்பெரிய பாதக செயலாகும்.
அன்னைக்கு உதவாதவன் யாருக்கும் ஆகான்
அன்பு இருந்தால் ஆகாததும் ஆகும்
அன்று எழுதியவன் அழித்து எழுதுவானா?
அன்று குடிக்கத் தண்ணீர் இல்லை ஆனைமேல் அம்பாரி வேணுமாம்
அப்பன் அருமை மாண்டால் தெரியும்
அப்பியாச வித்தைக்கு அழிவில்லை
அயலூரானுக்கு ஆற்றோரம் பயம், உள்ளூரானுக்கு மரத்தடியில் பயம்
அரசன் அன்று கொல்வான், தெய்வம் நின்று கொல்லும்
அரசன் இல்லாத நாடு அச்சில்லாத தேர்
அரசன் எவ்வழி குடிகள் அவ்வழி
அரண்டவன் கண்ணுக்கு இருண்டதெல்லாம் பேய்
அரிசி ஆழாக்கானாலும் அடுப்புக் கட்டி மூன்று வேண்டும்
அருமையற்ற வீட்டில் எருமையும் குடியிருக்காது
அறக்கப் பறக்க பாடுபட்டாலும் படுக்க பாயில்லை
அறச் செட்டு முழு நட்டம்
அறப்படித்தவன் அங்காடி போனால், விற்கவும் மாட்டான் கொள்ளவும் மாட்டான்
அறமுறுக்கினால் அற்றும் போகும்
அறிந்தறிந்து செய்கிற பாவத்தை அழுதழுது தொலைக்கவேண்டும்
அறிய அறியக் கெடுவார் உண்டா?
அறிவில்லார் சிநேகம் அதிக உத்தமம்
அறிவீன இடத்தில் புத்தி கேளாதே
அறிவீனர் தமக்கு ஆயிரம் உரைக்கினும் அவம்
அறிவு இல்லார் தமக்கு ஆண்மையுமில்லை
அறிவுடையாரை அரசனும் விரும்புவான்#கற்றோருக்கு அரசரவையிலும் அமோக வரவேற்புண்டு.  கற்றோருக்குச்  சென்ற இடமெல்லாம் சிறப்பு, மதிப்பு  என அறிவுடைமையின் பெருமையை வலியுறுத்துகிறது இப்பழமொழி
அறுக்கத் தெரியாதவனுக்கு ஆயிரம் கதிர் அறுவாள்
அறுபத்து நாலடிக் கம்பத்திலேறி ஆடினாலும், அடியில் இறங்கி தான் தியாகம் வாங்கவேண்டும்
அறுப்புக் காலத்தில் எலிக்கு ஐந்து பெண்சாதி
அறைக்காசை ஆயிரம் பொன்னக்குகிறவளும் பெண்சாதி, ஆயிரம் பொன்னை அறைக்காசு ஆக்குகிறவளும் பெண்சாதி
அற்ப அறிவு அல்லற் கிடம்
அலை மோதும்போதே தலை முழுகு
அளக்கிற நாழி அகவிலை அறியுமா?
அளவுக்கு மிஞ்சினால் அமிர்தமும் நஞ்சு
அள்ளிக் கொடுத்தால் சும்மா, அளந்து கொடுத்தால் கடன்
அழிந்த கொல்லையில் குதிரை மேய்ந்தாலென்ன, கழுதை மேய்ந்தாலென்ன?
அழுகிற ஆணையும், சிரிக்கிற பெண்ணையும் நம்பக்கூடாது
அழுத பிள்ளை பால் குடிக்கும்#குழந்தை பசியெடுத்து அழுதால் உடனே தாய் அதற்குப் பசிக்கிறது என்பதை உணர்ந்து பால் தருவாள். குழந்தை  பால் குடித்துப் பசியாறும். குழந்தை அழுது தனக்கு வேண்டிய பாலைப் பெற்றுக்கொள்வதைப்போல,  ஒவ்வொருவரும் தமக்கு வேண்டிய ஒன்றைப்பெற முயற்சி செய்தால் தேவையானது கிட்டும். 'முயற்சி தன் மெய்வருத்தக் கூலி தரும்' என்கிறார் வள்ளுவர்.
அழுத பிள்ளைதான் பால் குடிக்கும்
அழுதாலும் பிள்ளை அவளே பெற வேண்டும்
ஆக்கப் பொறுத்தவர் ஆறப் பொறுப்பதில்லை
ஆசை வெட்கமறியாது
ஆடத்தெரியாதவன் அரங்கு கோணல் என்றானாம்#நடனம் ஆடத் தெரியாதவள் அல்லது இயலாதவள் அதை வெளிக்குக் காட்டாமல் மேடை கோணலாக இருக்கிறது என்பாள். தெரியாததைத் தெரியாது என்றும் தம் குறைகளையும் இயலாமையையும் வெளிப்படையாக ஒப்புக்கொள்ளத் துணிவில்லாதவர்கள், அதற்காக மற்றவரையும் மற்றவற்றையும் குறை கூறுவர்
ஆடையில்லாதவன் அரை மனிதன்
ஆட்டுக்கு வால் அளந்து வைத்திருக்கு
ஆத்திரக்காரனுக்குப் புத்தி மட்டு#பரபரப்போ கோபமோ அடையும்போது ஒருவன் தன் நிதானத்தை, தன் நிலையை  இழந்துவிடுவான். அவ்வேளையில் எதையும் தீர அல்லது நன்கு யோசிக்கும் நிலையில் அவன் இருக்கமாட்டான். அதனால் அவ்வேளையில் அவன் செய்யும் காரியங்கள் அனைத்தும் தவறாகவே போகும்; அவை அவனுக்குத் துன்பம் தரும்
ஆனை கறுத்தால் ஆயிரம் பொன்
ஆனை படுத்தால் ஆள் மட்டம்
ஆனை வரும் பின்னே. மணி ஓசை வரும் முன்னே, கேடு வரும் பின்னே மதி கெட்டு வரும் முன்னே
ஆனைக்கு ஒரு காலம் பூனைக்கு ஒரு காலம்
ஆனைக்கும் அடிசறுக்கும்
ஆபத்துக்குப் பாவமில்லை
ஆயிரம் வேரைக் கண்டவன் அரை வைத்தியன். (மருவி ஆயிரம் பேரைக் கொண்டவன் அரை வைத்தியன் என்று வழங்குகின்றது)
ஆய்ந்து பாராதான் காரியந் தான் சாந்துயரந் தரும்
ஆரால் கேடு, வாயால் கேடு
ஆரியக் கூத்தாடினாலும் காரியத்தில் கண்ணாயிரு#நாம் எவ்விதமான காரியங்களைச் செய்தாலும் நமது நோக்கத்தில் வெற்றி பெறுவதில்  மட்டுமே நமது  முழு கவனத்தைச் செலுத்த வேண்டும். முக்கிய அல்லது முதன்மை  நோக்கத்தை மறந்துவிட்டுக் கருத்தை வேறொன்றில் செலுத்துவது அறிவீனமாகும். அவ்வாறு செய்தால் நமது நோக்கம் நிறைவேறாமல் போகும்.
ஆறின கஞ்சி பழங் கஞ்சி
ஆறிலுஞ் சாவு நூறிலுஞ் சாவு
ஆறு கடக்கிறவரையில் அண்ணன் தம்பி, ஆறு கடந்தால் நீ யார் நான் யார்?
ஆறு போவதே போக்கு அரசன் சொல்வதே தீர்ப்பு
ஆறுகெட நாணல் இடு, ஊரு கெட நூலை விடு
ஆற்றிலே போட்டாலும் அளந்து போடு
ஆற்றில் ஒரு கால் சேற்றில் ஒரு கால்#ஒரு காரியத்தில் உறுதியாக நின்று செயலாற்ற வேண்டுமே தவிர, இங்கொன்றும் அங்கொன்றுமாக வைத்துக் கொள்ளக்கூடாது. அப்படியிருப்பின் எதையும் செம்மையாகச் செய்ய முடியாது. இப்பழமொழிக்கு வேறுவிதமாக விளக்கம் சொல்ல வேண்டுமாயின், நாம்  மேற்கொண்டுள்ள  செயலை முழுமையாகச் செய்துவிட்டுத்தான் மற்றதைப்பற்றிச்  சிந்திக்க வேண்டும். இல்லையெனில் இரண்டும் கெட்டுவிடும்.  எனவே,  ஒன்றைச் செய்ய வேண்டும்; அதனையும் நன்றே செய்ய வேண்டும். இதன் மூலம் ஒன்றிலாவது நாம் முழு வெற்றியைப் பெறலாம்.
ஆலும் வேலும் பல்லுக்குறுதி, நாலும் இரண்டும் சொல்லுக்குறுதி
ஆலும் வேலும் பல்லுக்குறுதி, நாலும்[ நாலடியார்] இரண்டும்[குறள்] சொல்லுக்குறுதி
ஆலை இல்லாத ஊரிலே இலுப்பைபபூ சக்கரை
ஆலை இல்லாத ஊரிலே இலுப்பைப் பூச்சக்கரை
ஆளனில்லாத மங்கைக்கு அழகு பாழ்
ஆள் கொஞ்சமானாலும் ஆயுதம் மிடுக்கு
ஆழமறியாமல் காலை இடாதே
ஆவும் தென்னையும் ஐந்து வருடத்தில் பலம் தரும்
இக்கரை மாட்டுக்கு அக்கரை பச்சை#ஆற்றின் ஒரு கரையில் மேயும் மாட்டுக்கு அங்குள்ள புல்லைவிட மறுகரையில் உள்ள புல் கண்ணுக்குப் பசுமையாகத் தெரியும். அங்குப் போய் மேயலாமே என்னும் எண்ணம் அதற்குத் தோன்றும்.  அங்கும் புல்தான் இருக்கிறது என்று சென்று பார்த்த பின்னரே தெரியும். ஆகவே, தோற்றத்தைக் கண்டு ஏமாந்துவிடக் கூடாது. ஒருவன் தன்னிடம் எவ்வளவுதான் நிறைகள்இருந்தாலும் அடுத்தவரிடம் உள்ளதையே பெரிதாக எண்ணுவது மனித இயல்பு எனவும் இப்பழமொழிக்குப் பொருள் கொள்ளலாம்.
இங்கே தலை காட்டுகிறான், அங்கே வால் காட்டுகிறான்
இஞ்சி இலாபம் மஞ்சளில்
இடம் கொடுத்தால் மடம் பிடுங்குவான்
இடுக்கண் வருங்கால் நகுக
இட்ட உறவு எட்டு நாளைக்கு நக்கின உறவு நாலு நாலைக்கு
இட்டார் பெரியோர் இடாதார் இழி குலத்தோர்
இட்டுக் கெட்டார் எங்குமே இல்லை
இனம் இனத்தைச் சேரும்
இனம் இனத்தோடே வெள்ளாடு தன்னோடே
இனம் இனத்தோடே, வெள்ளாடு தன்னோடே
இன்றைக்கு இலை அறுத்தவன் நாளைக்கு குலை அறுப்பான்
இமைக்குற்றம் கண்ணுக்குத் தெரியாது
இரக்கப் போனாலும் சிறக்கப் போ
இரண்டு ஓடத்தில் கால் வைக்காதே
இரவற் சீலையை நம்பி இடுப்புக் கந்தையை எறியாதே
இராகு திசையில் வாழ்ந்தவனும் இல்லை
இராகு திசையில் வாழ்ந்தவனும் இல்லை; இராச திசையில் கெட்டவணுமில்லை
இராசா மகளானாலும் கொண்டனுக்கு பெண்டுதான்
இராமனைப்போல் இராசா இருந்தால் அனுமானைப்போல் சேவகனும் இருப்பான்
இரும்படிக்கும் இடத்தில் ஈக்கென்ன வேலை?
இரும்பு பிடித்த கையும் சிரங்கு பிடித்த கையும் சும்மா இரா
இருவர் நட்பு ஒருவர் பொறை
இறங்கு பொழுதில் மருந்து குடி
இறுகினால் களி , இளகினால் கூழ்
இறைக்க ஊறும் மணற்கேணி, ஈயப் பெருகும் பெருஞ்செல்வம்
இறைக்கிற ஊற்றே சுரக்கும்
இறைத்த கிணறு ஊறும், இறையாத கேணி நாறும்
இல்லாது பிறாவது அள்ளாது குறையாது#எதுவும் நிகழாமல் எந்தப் பேச்சும் எழாது.
இளங்கன்று பயமறியாது#கன்றுக்குட்டியைக் கட்டவிழ்த்துவிட்டால் அது அங்குமிங்கும் துள்ளி ஓடும். அதற்கு அவ்வளவாக அனுபவம் இல்லாதபடியால் அது எதில் தனக்கு ஆபத்து உள்ளது என்பதை அறியாது. அதனால் அது பயமறியாமல் அங்குமிங்கும் அலைந்து பின் பெரிய ஆபத்தில் சிக்கிக் கொள்வதுண்டு. அவ்வண்ணமே இளமைத் துடிப்புள்ள இளையோர் தாங்கள் செய்யும் காரியத்தின் நன்மை தீமை அல்லது பின்விளைவுகள் பற்றி எண்ணிப் பாராமல் அதில் துணிவுடன் இறங்கிவிடுகிறார்கள். செய்யலாமா கூடாதா என்று ஆராய்ந்து பார்க்க இளமை அவர்களை விடாது.
இளமையில் கல்வி சிலையில் எழுத்து#கல்வி கற்பதற்குரிய காலம் இளமைப் பருவமே. இளமையில் மனம் தெளிவாக இருக்கும். எதையும் எளிதில் கிரகித்து நினைவில் கொள்ளும்  ஆற்றல் இருக்கும். அந்த இளமைக்காலத்தில் கற்கப்படும் கல்வி சிலையில் பொறிக்கப்பட்ட எழுத்து அழியாதிருப்பதைப்போல் மனத்தில் நிலையாக நன்குப் பதிந்து நிற்கும். ஆதலால், இளமைப் பருவத்திலேயே படிக்க வேண்டிய அனைத்தையும் படித்துத் தெரிந்து கொள்ளவேண்டும்.  'இளமையிற் கல்' என அவ்வையார் வலியுறுத்தியுள்ளதையும் நினைவில் கொள்க
இளமையில் சோம்பல் முதுமையில் வருத்தம்
இழவுக்கு வந்தவள் தாலி அறுப்பாளா?
இழுக்குடைய பாட்டிற்கு இசை நன்று
ஈக்கு விடம் தலையில், தேளுக்கு விடம் கொடுக்கில்
ஈட்டி எட்டு முழம் பாயும் பணம் பாதாளம் மட்டும் பாயும்
ஈயார் தேட்டைத் தீயார் கொள்வர்
ஈர நாவிற்கு எலும்பில்லை
உடம்பு போனால் போகிறது கை வந்தால் போதும்
உடல் உள்ள வரையில் கடல் கொள்ளாத கவலை
உடைத்த சங்கு ஊத்துப் பறியுமா?
உடைமையும் வறுமையும் ஒரு வழி நில்லா
உடையவன் பாரா வேலை ஒரு முழங் கட்டை
உட்கார்ந்தால் அல்லவா படுக்க வேண்டும்
உண்ட உடம்பிற்கு உறுதி, உழுத புலத்தில் நெல்லு
உண்ட வீட்டுக்கு ரெண்டகம் நினைக்காதே
உண்டிக்கு அழகு விருந்தோடு உண்டல்
உண்டு கொழுத்தால் நண்டு வலையில் இராது
உண்ணாச் சொத்து மண்ணாய்ப் போகும்
உண்ணீர் உண்ணீரென்றே ஊட்டாதார் தம் மனையில் உண்ணாமை கோடி பெறும்
உதட்டில் உறவு உள்ளத்தில் பகை
உத்திராடத்தில் ஒரு பிள்ளையும், ஊர் வாரியில் ஒரு நிலமும்
உப்பிட்டவரை உள்ளளவும் நினை#உணவுக்கு முக்கியமாகத் தேவைப்படுவது உப்பு. உப்பில்லாவிடில் உண்ண முடியாது. உப்பில்லாப் பண்டம் குப்பையில்தான். உணவுக்கு உப்பு உதவுவது போல, நம் வாழ்க்கையில் முக்கியமானவராக இருந்து நமக்குப் பேருதவி செய்தவரை நாம் இவ்வுலகில் வாழும்வரை நன்றியோடு நினைக்க வேண்டும். 
உயர உயரப் பறந்தாலும் ஊர்க்குருவி பருந்தாகாது
உயிர் காப்பான் தோழன்#நமக்கு நேரிட்ட ஆபத்தில் தன்னுயிரையும் பெரிதாக மதியாமல் வந்து உதவி, நம்மை ஆபத்திலிருந்து காப்பவனே உண்மையான நண்பன்.  ஒருவன் நல்ல நண்பன் என்பதை அவன் நமக்குத்  தகுந்த நேரத்தில் வந்து உதவுவதிலிருந்து கண்டுகொள்ளலாம்அழுதாலும் 
உரலில் அகப்பட்டது உலக்கைக்கு தப்புமா?
உருட்டும் புரட்டும் ஒடுக்கும் சிறப்பை
உறவு போகாமல் கெட்டது கடன் கேட்காமல் கெட்டது
உறவு போகாமல் கெட்டது கடன் கேட்காமல் கெட்டது. [இதனை இப்படி கூட கூறுவார்கள்-பார்க்காத உறவும் கேட்காத கடனும் பாழ்]
உறியிலே வெண்ணெய் இருக்க நெய்க்கலைவானேன்
உலை வாயை மூடினாலும் ஊர்வாயை மூடேலாது
உலோபிக்கு இரட்டை செலவு
உளவு இல்லாமல் களவு இல்லை
உள்ளது சொல்ல ஊரு மல்ல நல்லது சொல்ல நாடுமல்ல
உள்ளது போகாது இல்லது வாராது#நீ செய்யாத வினைகள் உன்னை அண்டாது, நீ செய்த வினைகள் அதன் விளைவுகளை அனுபவிக்கும்வரை நீங்காது.
உள்ளம் தீயெரிய உதடு பழஞ் சொரிய
உழக்கு மிளகு கொடுப்பானேன், ஒளிந்திருந்து மிளகு சாரு குடிப்பானேன்
உழுகிற நாளில் ஊருக்குப் போனால், அறுக்கிற நாளில் ஆள் தேவையில்லை
உழுதவன் கணக்குப் பார்த்தால் உழக்கேனும் மிஞ்சாது
ஊசியைக் காந்தம் இழுக்கும் உத்தமனைச் சிநேகம் இழுக்கும்
ஊணுக்கு முந்துவான் வேலைக்குப் பிந்துவான்
ஊண் அற்றபோது உடலற்றது
ஊமையாய் இருந்தால் செவிடும் உண்டு
ஊருடன் ஒட்டி வாழ்#எப்போதும் நம் அண்டை அயலாருடன் ஒத்து வாழவேண்டும். அவர்களைப் பகைத்துக் கொண்டால் நாம் நல்லுறவுடன், நல்லிணக்கத்துடன், அமைதியுடன், நிம்மதியுடன் வாழமுடியாது. நமக்கு ஆபத்தில் உதவுபவர்கள்  நம் ஊரார்களே. எனவே அவர்களுடன் ஒற்றுமையுடனும்  நல்லிணக்கத்துடனும்  வாழ்வதே சிறப்பாகும். 'கூடி வாழ்ந்தால் கோடி நன்மை' என்னும் பழமொழியையும் கருத்தில் கொள்க.
ஊருடன் பகைக்கின் வேறுடன் கெடும்
ஊரோடு ஒத்து வாழ்
ஊர் இரண்டு பட்டால் கூத்தாடிக்குக் கொண்டாட்டம்
ஊர் இரண்டுபட்டால் கூத்தாடிக்குக் கொண்டாட்டம்
ஊர் உண்டு பிச்சைக்கு, குளம் உண்டு தண்ணீருக்கு
ஊர் வாயை மூட உலைமுடி இல்லை
ஊழி பெயரினும் ஊக்கமது கைவிடல்
எங்கள் வீட்டுக்கு வந்தால் என்ன கொண்டு வருகிறாய், உங்கள் வீட்டுக்கு வந்தால் என்ன தருவாய் ?
எங்கே புகையுண்டோ அங்கே நெருப்பு உண்டு
எச்சிற் கையால் காக்கை ஓட்டாதவன் பிச்சை கொடுப்பானா?
எடுக்கிறது பிச்சை ஏறுகிறது பல்லாக்கு
எடுத்தேன் கவிழ்த்தேன் என்று இருக்கலாகாது
எட்டாக் கனிக்குக் கொட்டாவி விடாதே
எட்டி பழுத்தென்ன, ஈயார் வாழ்த்தென்ன?
எண் இல்லாதவர் கண் இல்லாதவர்,
எண்சாண் உடம்பிற்கு சிரசே பிரதானம்
எண்ணிச் செய்கிறவன் கெட்டி, எண்ணாமல் செய்கிறவன் மட்டி#வணிகன் தீர ஆலோசனை செய்தே ஒரு காரியத்தில் இறந்குவான். மூடனோ முன்யோசனையின்றிக் காரியத்தில் இறங்கிவிட்டுப் பின் விழிப்பான்.
எண்ணிச்செய்வது செட்டு, எண்ணாமல் செய்வது வேளாண்மை
எண்ணும் எழுத்தும் கண்ணெனத் தகும்
எண்ணை முந்துதோ திரி முந்துதோ?
எதார்த்தவாதி வெகுசன விரோதி
எதிர்த்தவன் ஏழை என்றால் கோபம் சண்டாளம்
எதை அடக்காவிட்டாலும் நாக்கை அடக்கவேண்டும்
எத்தனை புடம் போட்டாலும் இரும்பு பசும்பொன் ஆகுமா?
எத்தால் வாழலாம், ஒத்தால் வாழலாம்
எந்நிலத்து வித்திடுனும் காஞ்சிரங்காய் தெங்காகா
எய்தவன் இருக்க அம்பை நோவானேன் ?#அம்பு தானாக வில்லிலிருந்து பாய முடியாது. அந்த அம்மை எய்தவன் ஒருவன் இருக்க வேண்டும். அவன் அம்பை எய்திருக்க அவனை நோவாமல்  அம்பை நோவது (குறைகூறுவது) எதனால்?  குற்றம் செய்தவன் ஒருவன் இருக்க மற்றவனைக் குறை சொல்லி, அவனை நொந்து கொள்வதில் எந்தப் பயனுமில்லை.
எரிகிற விளக்கானாலும் தூண்டுகோல் வேண்டும்
எரிகிற வீட்டில் பிடுங்கினது இலாபம்
எரிகிறதைப் பிடுங்கினால் கொதிக்கிறது அடங்கும்
எரியும் கொள்ளிகளில் எந்தக் கொள்ளி நல்ல கொள்ளி?
எருது நோய் காக்கைக்கு தெரியுமா?
எருமை வாங்கும் முன்னே நெய் விலை கூறாதே
எருழுகிறவன் இளப்பமானால் எருது மச்சான் முறை கொண்டாடும்
எறும்பு ஊர கல்லுந் தேயும்#எறும்புகள் மீண்டும் மீண்டும் ஒரு கல்லின்மீது ஊர்ந்து சென்றால் அந்தக் கல் தேய்ந்து போகும். தொடர்ந்து ஒரு செயலைச் செய்து வந்தால் எத்துணைக் கடினமாயினும் நாளடைவில்  அது மிகவும் எளிதாகிவிடும். சுலபமாகச் செய்து முடித்து விடலாம்.
எறும்புந் தன் கையால் எண் சாண்
எலி அழுதால் பூனை விடுமா?
எலி இருக்கிற இடத்தில் பாம்பு இருக்கும்
எலி எண்ணைக்கு அழறது எலிப்புழுக்கை எதற்கு அழறது?#எள் செக்கில் நன்கு மசியப்படும்போது தன்னிடம் உள்ள எண்ணெய் தன்னை விட்டு செல்கிறதே என்று அழுவது நியாயம். ஆனால் எலியின் கழிவான ஒன்றிற்கும் உபயோகமில்லாத புழுக்கை அழுவதில் ஒரு அர்த்தமும் இல்லை. அதுபோல, ஒரு விஷயத்தில் மற்றவர்கள் சம்பந்தமில்லாமல் தலையிடும்போது இந்த பழமொழியைச் சொல்லுவர்
எலி வளை யானாலும் தனி வலை வேண்டும்
எலிக்குத் திண்டாட்டம் பூனைக்குக் கொண்டாட்டம்
எலும்பு கடிக்கிற நாய் இரும்பைக் கடிக்குமா?
எல்லோருக்கும் ஒவ்வொன்று எளிது
எல்லோரும் பல்லக்கு ஏறினால் பல்லக்கைத் துக்குகிறவர் யார்?
எளியவன் பெண்டாட்டி எல்லோருக்கும் மைத்துனி
எளியாரை வலியார் அடித்தால் வலியாரை தெய்வம் அடிக்கும்#தன்னைவிட பலம் (பண பலம், மன பலம் அல்லது உடல் பலம்) குறைந்தவர்களை நாம் வஞ்சித்தாலோ அல்லது ஏமாற்றினாலோ கடவுள் அவர்களுக்கு சார்பாக இருந்து நம்மை வஞ்சிப்பார்.
எள் என்றால் எண்ணையாய் நிற்க வேண்டும்
எள்ளுக்கு ஏழு உழவு , கொள்ளுக்கு ஓர் உழவு
எள்ளூ என்கிறதற்கு முன்னே எண்ணெய் கொண்டு வருகிறான்
எழுதாக் கடனுக்கு அழுதால் தீருமா?
எழுதி வழங்கான் வாழ்க்கை கழுதை புரண்ட களம்
எழுதியவன் ஏட்டைக் கெடுத்தான், படித்தவன் பாட்டைக் கொடுத்தான்
எழுத்தறச் சொன்னாலும் பெண் புத்தி பின் புத்தி
எழுத்தறிவித்தவன் இறைவன் ஆவான்
எழுத்து இல்லாதவர் கழுத்து இல்லாதவர்
ஏட்டுச் சுரைக்காய் கறிக்கு உதவாது
ஏதென்று கேட்பாருமில்லை எடுத்துப் பிடிப்பாருமில்லை
ஏதென்று கேட்பாருமில்லை, எடுத்துப் பிடிப்பாருமில்லை
ஏரி நிறைந்தால் கரை கசியும்
ஏர் பிடித்தவன் என்ன செய்வான்? பானை பிடித்தவள் பாக்கியம்
ஏறச் சொன்னால் எருது கோபம், இறங்கச் சொன்னால் நொண்டிக்குக் கோபம்#ஒரு நொண்டியை எருதில்மேல் ஏறி உட்காரச்சொன்னால், எருதுக்குக் கோபம் வருமாம். உட்கார்ந்தபின் அவனைக் கீழே இறஙச்சொன்னால் அவனுக்குக் கோபம் வருமாம்.
ஏழை அமுத கண்ணீர் கூரிய வாளை ஓக்கும்
ஏழை என்றால் எவர்க்கும் எளிது
ஏழைபேச்சு அம்பலம் ஏறாது
ஏவுகிறவனுக்கு வாய்ச்சொல், செய்கிறவனுக்குத் தலைச்சுமை
ஐங்காயம் இட்டு அரைத்துக் கரைத்தாலும் தன் நாற்றம் போகா தாம் பேய்ச்சுரைக்காய்க்கு
ஐந்திலே வளையாதது, ஐம்பதிலே வளையுமா?
ஐந்தில் வளையாதது ஐம்பதில் வளையாது#ஐந்து வயதில் குனிந்து நிமிர்ந்து உடலை வில்லாய் வளைக்கும் பயிற்சியைப் பெற்றால், ஐம்பது வயதிலும் அவ்வாறு செய்ய முடியும். பயிற்சியே அதற்குக் காரணம். ஐந்து வயதில் இத்தகைய பயிற்சி பெறாமல் ஐம்பது வயதில் பெறுவது இயலாது. எதையும் இளமைக் காலத்தில் சுலபாகவும்  விரைந்தும் கற்றுக்கொள்வது எளிதாகும். எந்த ஒரு நல்லப்  பழக்கத்தையும் உடனே வழக்கிற்குக் கொண்டுவர முடியாது. இளவயதிலிருந்தே நல்லப் பழக்கங்களை நாம் நடைமுறைப்படுத்திக் / வழக்கப்படுத்திக் கொள்ள வேண்டும்.  அப்போதுதான் அவை முதுமையிலும்  அல்லது நம் வாழ்நாள் முழுவதும் நம்முடன் தொடர்ந்து வரும்..
ஐயமான காரியத்தைச் செய்தல் ஆகாது
ஐயர் வருகிற அமாவாசை நிற்குமா?
ஒட்டத்கூத்தன் பாட்டுக்கு இரட்டை தாழ்ப்பாள்
ஒன்று பட்டால் உண்டு வாழ்வு#மக்கள் ஒன்றிணைந்து,  ஒருமித்து,  ஒற்றுமையுடனும் நல்லிணக்கத்துடனும் செயல்பட்டால் நல்வாழ்வு அமையும். இதனையே 'ஒற்றுமை உயர்வு தரும்,' 'ஒற்றுமையே பலம்,' 'கூடி வாழ்ந்தால் கோடி நன்மை' எனும் பழமொழிகளும் உணர்த்துகின்றன.
ஒரு காசு பேணின் இரு காசு தேறும்#பணத்தைச் சேமிப்பது அல்லது சேர்ப்பது  என்பது சுலபமான காரியமல்ல. ஒவ்வொரு காசையும் கருத்துடனும் கவனத்துடனும் சேர்த்தால் அல்லது சேமித்தால் நாளடைவில் அது கணிசமான தொகையாகிவிடும். ஒரு காசுதானே என்று அலட்சியமாக எண்ணாமல் அதனையும் சிறுகச் சிறுக சேர்க்க வேண்டும்
ஒரு குடம் பாலுக்கு ஒரு துளி பிரை
ஒரு கை (அல்லது வெறுங்கை) முழம் போடுமா?
ஒரு கை தட்டினால் ஓசை எழும்புமா?
ஒரு நன்றி செய்தவரை உள்ள அளவும் நினை
ஒரு நாள் கூத்துக்கு மீசையை எடுக்கவா?
ஒரு நாள் கூத்துக்கு மீசையைச் சிரைக்கவா?
ஒரு பானைச் சோற்றுக்கு ஒரு சோறு பதம்
ஒரு பொய்யை மறைக்க ஒன்பது சொல்லுதல்
ஒருமுறை சேமித்த பணம் , இருமுறை சம்பாதித்த பணத்திற்குச் சமம்
ஒருமைப் பாடில்லாத குடி ஒருமிக்கக் கெடும்#கூட்டம், குழு, குடும்பம், சங்கம்,  நிறுவனம் ஆகியவை சிலர் சேர்ந்த ஓர் அமைப்பாகும். அவற்றின் உறுப்பினர்கள் இணக்கத்தோடும் ஒற்றுமையோடும் செயல்பட வேண்டும்.  ஒற்றுமை இல்லாவிடில் முடிவில் அந்த அமைப்பே இல்லாமற் போகும். குடும்ப உறுப்பினர்கள் ஒற்றுமையுடன் செயல்படாவிட்டால் அழிவுக்கு வழிவகுத்து விடும் என்றும் பொருள் கொள்ளலாம்
ஒருவனாய் பிறந்தால் தனிமை, இருவராய்ப் பிறந்தால் பகைமை
ஒருவர் அறிந்தால் இரகசியம், இருவர் அறிந்தால் அம்பலம்
ஒளவை சொல்லுக்கு அச்சம் இல்லை
ஒளிக்கப் போயும் தலையாரி வீட்டிலா!
ஒழுக்கம் உயர்குலத்தின் நன்று
ஓசை பெறும் வெண்கலம் ஓசை பெறா மட்கலம்
ஓடிப்போனவனுக்கு ஒன்பதாம் இடத்தில் இராசா, அகப்பட்டவனுக்கு அட்டமத்திலே சனி
ஓடுகிறவனைக் கண்டால் துரத்துகிறவனுக்கு இலேசு
ஓடும் நாயைக் கண்டால் துரத்தும் நாய்க்கு இளக்காரம்
ஓட்டைக் கப்பலுக்கு ஒன்பது மாலுமி
ஓதாதார்க்கு இல்லை உணர்வொடு ஒழுக்கம்
ஓதிய மரம் தூணாமோ, ஒட்டாங் கிளிஞ்சல் காசாமோ?
ஓதுவார் எல்லாம் உழுவான் தலைக்கடையிலே
ஓய்யாரக் கொண்டையாம் தாழம்பூவாம், உள்ளே இருக்குமாம் ஈரும் பேனும்
ஓர் ஊருக்கு ஒரு வழியா? ஒன்பது வழி
ஓர் ஊர்ப்பேச்சு ஓர் ஊருக்கு ஏச்சு
கங்கையில் மூழ்கினாலும் காக்கை அன்னம் ஆகுமா?
கசடறக் கல்லார்க்கு இசை உறல் இல்லை
கடன் இல்லா கஞ்சி கால் வயிறு
கடன் வாங்கிக் கான் கொடுத்தவனும் கெட்டான்; மரம் ஏறிக் கைவிட்டனும் கெட்டான்
கடன் வாங்கியும் பட்டினி, கல்யாணம் பண்ணியும் சந்நியாசி
கடலுக்குக் கரை போடுவார் உண்டா?
கடலைத் தாண்ட ஆசையுண்டு கால்வாயைத் தாண்டக் கால் இல்லை
கடல் கொதித்தால் விளாவ நீர் ஏது?
கடல் திடலாகும், திடல் கடலாகும்
கடல் மீனுக்கு நீச்சுப் பழக்க வேண்டுமா?
கடவுளை நம்பினோர் கைவிடப் படார்
கடித்த சொல்லினும் கனிந்த சொல்லே நன்மை
கடுகத்தனை நெருப்பானாலும் போரைக் கொளுத்திவிடும்
கடுகு சிறுத்தாலும் காரம் போகுமா?
கடுகு போன இடம் ஆராய்வார், பூசுணைக்காய் போன இடம் தெரியாது
கடுங்காற்று மழை கூட்டும் கடுஞ் சிநேகம் பகை கூட்டும்
கடுஞ் சொல் தயவைக் கெடுக்கும்
கடைந்த மோரிலே குடைந்து வெண்ணெய் எடுக்கிறது
கட்டக் கரிய இல்லாமற் போனாலும் பேர் பொன்னம்மாள்
கட்டிக்கொடுத்த சோறும் கற்றுக்கொடுத்த சொல்லும் எத்தனை நாள் நிற்கும்#ஊருக்குப் போகும்போது நாம் உணவுப் பொட்டலம் எடுத்துச் செல்வோம். அது ஒரு வேளை அல்லது இரண்டு வேலைகளுக்குத்தான் வரும். அது போல பெரியவர்கள் கூறும் அறிவுரை அப்போது மட்டும்தான் கடைப்பிடிக்கப்படும். நமக்கென்று ஒரு சுயபுத்தி இருந்தால்தான் நாம் நல்வழி வாழ்வோம். யாரோ ஒருவர் சொல்லிக்கொடுத்ததெல்லாம் நம் மனதில் நிரந்தரமாய் நிலைக்காது, கடைபிடிக்கவும் முடியாது. 
கட்டின வீட்டுக்கு எட்டு வக்கனை
கட்டினவனுக்கு ஒரு வீடானால் கட்டாதவனுக்கு பல வீடு
கணக்கன் கணக்கறிவான் தன் கண்க்கைத் தான் அறியான்
கணக்கன் கணக்கைத் தின்னாவிடில், கணக்கனை கணக்கு தின்று விடும்
கணக்கைப் பார்த்தால் பிணக்கு வரும்
கண் கண்டது கை செய்யும்
கண் குருடு ஆனாலும் நித்திரையில் குறையுமா?
கண் கெட்ட பின்னர் சூரிய நமஸ்காரம்
கண்கெட்ட பின் சூரிய நமஸ்காரம்
கண்டது சொன்னால் கொண்டிடும் பகை
கண்டதே காட்சி கொண்டதே கோலம்
கண்டால் ஒரு பேச்சு, காணாவிட்டால் ஒரு பேச்சு
கண்ணிற் பட்டால் கரிக்குமா, புருவத்திற் பட்டால் கரிக்குமா?
கண்ணிற் புண் வந்தால் கண்ணாடி பார்த்தல் ஆகாது
கண்ணிலே குத்தின விரலைக் கண்டிப்பார் உண்டோ?
கண்ணீர் வெந்நீரானாலும் நெருப்பை அணைக்கும்
கதிரவன் சிலரை காயேன் என்குமோ?
கனவில் கண்ட பணம் செலவிற்கு உதவுமா?
கனிந்த பழம் தானே விழும்
கனியை விட்டு காயைத் தின்பாளா?
கப்பற்காரன் பெண்டாட்டி தொப்பைக்காரி, கப்பல் உடைந்தால் பிச்சைக்காரி
கப்பற்காரன் வாழ்வு காற்று அடித்தால் போச்சு
கப்பல் ஏறிப் பட்ட கடன் கொட்டை நூற்றா விடியும்
கரணம் தப்பினால் மரணம்
கரிவிற்ற பணம் கறுப்பாய் இருக்குமா?
கருமத்தை முடிக்கிறவன் கட்டத்தைப் பாரான்
கரும்பு கசக்கிறது வாய்க் குற்றம்
கரும்பு ருசி என்று வேரோடு பிடுங்கலாமா?
கரும்பு விரும்ப அது வேம்பாயிற்று
கரைப்பார் கரைத்தால் கல்லும் கரையும்
கறையான் புற்று பாம்புக்கு உதவுகிறது
கற்கையில் கல்வி கசப்பு, கற்றபின் அதுவே இனிப்பு
கற்பில்லாத அழகு, வாசனை இல்லாத பூ
கற்றது கைம்மண்ணளவு கல்லாதது உலகளவு
கற்றோர்க்குச் சென்ற இடமெல்லாஞ் சிறப்பு
கற்றோர்க்குச் சென்ற இடமெல்லாம் சிறப்பு
கலகம் பிறந்தால் நியாயம் பிறக்கும்
கல்லடி பட்டாலும் படலாம் கண்ணடி படக்கூடாது
கல்லடிச் சித்தன் போனவழி, காடுமேடெல்லாம் தவிடுபொடி
கல்லாடம் [ நூல்] படித்தவனோடு மல் ஆடாதே
கல்லாதவரே கண்ணில்லாதவர்
கல்லாதார் செல்வத்திலும் கற்றார் வறுமை நலம்
கல்வி அழகே அழகு
கல்வி இல்லாச் செல்வம் கற்பில்லா அழகு
கல்விக்கு அழகு கசடர மொழிதல்
கல்விக்கு இருவர், களவுக் கொருவர்
களை பிடுங்காப் பயிர் காற்பயிர்
கள் விற்றுக் கலப்பணம் சம்பாதிப்பதைவிடக் கற்பூரம் விற்றுக் காற்பணம் சம்பாதிப்பது மேல்
கள்ள மனம் துள்ளும்
கள்ளனும் தோட்டக்காரனும் ஒன்று கூடினால் விடியு மட்டும் திருடலாம்
கள்ளம் பெரிதோ? காப்பு பெரிதோ!
கள்ளிக்கு முள்வேலி இடுவானேன்!
கள்ளைக் குடித்தால் உள்ளதைச் சொல்லுவான்
கழனி பானையில் கைவிட்டமாதிரி
கழுதைக்கு தெரியுமா கற்பூர வாசனை
கழுதைக்குத் தெரியுமா கற்பூர வாசனை?
கவலை உடையோர்க்குக் கண்ணுறக்கம் வராது
காசுக்கு ஒரு குதிரையும் வேண்டும் காற்றைப் போலப் பறக்கவும் வேண்டும்
காடு காத்தவனும் கச்சேரி காத்தவனும் பலன் அடைவான்
காட்டு வாழை வந்தால் வீட்டு வாழ்வு போகும்
காட்டுக்கு எறித்த நிலாவும் கானலுக்குப் பெய்த மழையும்
காட்டுப்பூனைக்கு சிவராத்திரி விரதமா
காட்டை வெட்டிச் சாய்த்தவனுக்குக் கம்பு பிடுங்கப் பயமா?
காண ஒரு தரம் கும்பிட ஒரு தரமா?
காணி ஆசை கோடி கேடு
காணிக்குச் சோம்பல் கோடிக்கு வருத்தம்
காப்பு சொல்லும் கை மெலிவை
காமாலைக் கண்ணுக்குக் கண்டதெல்லாம் மஞ்சள் நிறம்
காய்த்த மரம் கல் அடிபடும்
காய்ந்தும் கெடுத்தது பெய்தும் கெடுத்தது
காரியமாகும் வரையில் கழுதையையும் காலைப்பிடி
காரியம் பெரிதோ வீரியம் பெரிதோ?
கார்த்திகை பின் மழையும் இல்லை, கர்ணனுக்குப்பின் கொடையும் இல்லை
காற்ற ஊசியும் வாராது காணுங் கடைவழிக்கே
காற்றில்லாமல் தூசி பறக்குமா?
காற்று உள்ளபோதே தூற்றிக்கொள்
காற்றுக்கு எதிர்லே துப்பினால் முகத்தில் விழும்
காலம் செய்கிறது ஞாலம் செய்யாது
காலம் போம் வார்த்தை நிற்கும், கப்பல் போம் துறை நிற்கும்
காலளவே ஆகுமாம் கப்பலின் ஓட்டம், நூலளவே ஆகுமாநுண்சீலை
காலுக்குதக்க செருப்பும்,கூலிக்குத் தக்க உழைப்பும்
காவடிப் பாரம் சுமக்கிறவனுக்குத் தெரியும்
கிடக்கிறபடி கிடக்கட்டும் கிழவியைத் தூக்கி மணையில் வை
கிட்டாதாயின் வெட்டென மற
கிணற்றுக்குத் தப்பித் தீயிலே பாய்ந்தான்
கிணற்றுத் தவளைக்கு நாட்டு வளப்பம் ஏன்?
கீரை மசிச்ச சட்டியிலே ரசம் வச்சமாதிரி
கீர்த்தியால் பசி தீருமா?
கீறி ஆற்றினால் புண் ஆறும்
குங்குமம் சுமந்த கழுதை மணம் அறியுமா?
குசவனுக்கு ஆறுமாதம் தடிகாரனுக்கு அரை நாழிகை
குடல் காய்ந்தால் குதிரையும் வைக்கோல் தின்னும்
குடி வைத்த வீட்டிலே கொள்ளி வைக்கலாமா?
குடி, சூது, விபசாரம் குடியைக் கெடுக்கும்
குடிக்கிறது கூழ் கொப்புளிகிறது பன்னீர்
குடும்பத்தில் இளையவனும் கூத்தாடியில் கோமாளியும் ஆகாது
குட்டுப் பட்டாலும் மோதிரக்கையால் குட்டுப்படவேண்டும்
குட்டுப் பட்டாலும் மோதுகிற கையால் குட்டுப்படவேண்டும்
குணத்தை மாற்றக் குருவில்லை
குணம் இல்லா வித்தை எல்லாம் அவித்தை
குணம் பெரிதேயன்றிக் குலம் பெரியதன்று
குதிரை இருப்பு அறியும், கொண்ட பெண்டாட்டி குணம் அறிவாள்
குதிரை ஏறாமல் கெட்டது, கடன் கேளாமல் கெட்டது
குதிரை குணமறிந்தல்லவோ தம்பிரான் கொம்பு கொடுக்கவில்லை#குதிரையின் மனம் தெரிந்துதான் ஆண்டவன் அதைக் கொம்புள்ள மிருகமாகப் படைக்கவில்லை
குந்தி இருந்து தின்றால் குன்றும் மாளும்
குனியக் குனியக் குட்டுவான், குனிந்தவன் நிமிர்ந்தால் குட்டினவன் ஓடுவான்
குப்பை உயரும் கோபுரம் தாழும்
குப்பையிற் கிடந்தாலும் குன்றிமணி நிறம் போகுமா?
குமர் தனியப் போனாலும் கொட்டாவி தனியப் போகாது
கும்பிடு கொடுத்துக் கும்பிடு வாங்கு
குரங்கின் கைப் பூமாலை
குரங்குக்குப் புத்திசொல்லித் தூக்கணாங்குருவி கூண்டு இழந்தது
குரு இலார்க்கு வித்தையுமில்லை முதல் இல்லார்க்கு ஊதியமில்லை
குரு குசு விட்டால் குற்றமில்லை
குரு மொழி மறந்தோன் திருவழிந்து அழிவான்
குருட்டுக் கண்ணுக்குக் குறுணி மையிட்டுமென்ன?
குரைக்கிற நாய் கடிக்காது
குரைக்கிற நாய் வேட்டை பிடிக்குமா?
குறைகுடம் தளும்பும், நிறைகுடம் தளும்பாது
குறையச் சொல்லி, நிறைய அள
குற்றமுள்ள நெஞ்சு குறுகுறு என்றும், குறும்பியுள்ள காது தினவு கொள்ளும்
குற்றம் பார்க்கின் சுற்றம் இல்லை
குல வழக்கம் இடை வழக்கும் கொஞ்சத்தில் தீராது
குலம் குப்பையிலே, பணம் பந்தியிலே
குலவித்தை கற்றுப் பாதி கல்லாமற் பாதி
குழந்தையும் தெய்வமும் கொண்டாடின இடத்திலே
கூடி வாழ்ந்தால் கோடி நன்மை
கூரைமேலே சோறு போட்டால் ஆயிரம் காகம்
கூலியைக் குறைக்காதே வேலையைக் கெடுக்காதே?
கூழானாலும் குளித்துக் குடி; கந்தையானாலும் கசக்கிக் கட்டு
கூழுக்கு மாங்காய் கொண்டாட்டம், குரங்குக்குத் தேங்காய் கொண்டாட்டம்
கூழுக்கும் ஆசை, மீசைக்கும் ஆசை
கெடுக்கினும் கல்வி கேடுபடாது
கெடுமதி கண்ணுக்குத் தோன்றாது
கெடுவான் கேடு நினைப்பான்
கெட்டாலும் கெட்டி கெட்டியே, கிழிந்தாலும் பட்டு பட்டே
கெட்டிக்காரன் புளுகு எட்டு நாளையில் தெரியும்
கெட்டும் பட்டணம் சேர்
கெண்டையைப் போட்டு வராலை இழு
கெரடி கற்றவன் இடறி விழுந்தால் அதுவும் ஒரு வித்தை என்பான்
கெலிப்பும் தோற்பும் ஒருவர் பங்கல்ல
கேட்ட தெல்லாம் நம்பாதே? நம்பிந்தெல்லாம் சொல்லாதே?
கேட்டதெல்லாம் நம்பாதே? நம்பியதெல்லாம் சொல்லாதே?
கேளும் கிளையுங் கெட்டோர்க்கு இல்லை
கேள்விப் பேச்சில் பாதிதான் நிசம்
கைக்கு எட்டினது வாய்க்கு எட்டவில்லை
கைக்கோளனுக்குக் காற்புண்ணும் நாய்க்குத் தலைப்புண்ணும் ஆறா
கைப்புண்ணுக்குக் கண்ணாடி வேண்டுமா?
கைப்பொருளற்றால் கட்டினவளும் பாராள்
கைப்பொருள் தன்னின் மெய்ப்பொருள் கல்வி
கையாளத ஆயுதம் துருப்பிடிக்கும்
கையாளாத ஆயுதம் துருப்பிடிக்கும்
கையிலே காசு வாயிலே தோசை
கையில் உண்டானால் காத்திருப்பார் ஆயிரம் பேர்
கையில் பிடிப்பது துளசி மாலை, கக்கத்தில் இடுக்குவது கன்னக்கோலம்
கையூன்றிக் கரணம் போடவேண்டும்
கொடிக்கு காய் கனமா?
கொடுக்கிறவனைக் கண்டால் வாங்குகிறவனுக்கு இளக்காரம்
கொடுங்கோல் அரசு நெடுங்காலம் நில்லாது
கொடுத்ததைக் கேட்டால் அடுத்ததாம் பகை
கொடுத்தைக் கேட்டால் அடுத்த தாம் பகை
கொட்டினால் தேள், கொட்டாவிட்டால் பிள்ளைப் பூச்சியா?
கொண்டானும் கொடுத்தானும் ஒன்று,கலியாணத்தைக் கூட்டி வைத்தவன் வேறு
கொற்றவன் தன்னிலும் கற்றவன் மிக்கோன்
கொலைக்கு அஞ்சாதவன் பழிக்கு அஞ்சான்
கொல்லன் தெருவில் ஊசி விலைபோமா?
கொல்லைக் காட்டு நரி சலசலப்புக் அஞ்சுமா?
கொள்ளிக்கு எதிர்போனாலும், வெள்ளிக்கு எதிர்போகலாது
கோடானுகோடி கொடுத்தாலும் நாவினால் தவறு சொல்லாதது கோடி பெறும்
கோடானுகோடி கொடுப்பினும் தன்னுடைய நாக்கு கோடாமை கோடி பெறும்
கோடி கொடுப்பினும் குடில் பிறந்தார் தம்மோடு கூடுவதே கோடி பெறும்
கோட் சொல்பவைக் கொடுந்தேள் என நினை
கோட் சொல்லும் வாய் காற்றுடன் நெருப்பு
கோணிகோடி கொடுப்பதிலும் கோணாமற் காணி கொடுப்பது நல்லது
பாத்திரமறிந்து பிச்சையிடு#பிச்சையிட்டால் நமக்குப் புண்ணியம் என்று நினைக்கிறோம். ஆனால், பிச்சைக் கேட்பவர்கள் உண்மையாகவே வாழ்கையில் கஷ்டப்படுகிறார்களா என்று பார்த்து பிச்சையிட்டால்தான் நமக்குப் புண்ணியம். நல்ல வாழ்க்கை தரம் இருந்தும் சோம்பேறித்தனமாய் பிச்சையெடுப்பவர்களுக்கு பிச்சையிட்டு அவர்களை ஊக்குவிக்கக் கூடாது.
கோத்திரமறிந்து பெண்ணைக்கொடு,
கோபம் உள்ள இடத்தில் குணம் உண்டு
கோயிற் பூனை தேவர்க்கு அஞ்சுமா?
கோளுஞ் சொல்லி கும்பிடுவானேன்?
கோள் சொல்பவனைக் கொடுந்தேள் என நினை
கோழி மிதித்துக் குஞ்சு முடம் ஆகுமா?
சட்டியில் இருந்தால் தான் அகப்பையில் வரும்
சண்டிக் குதிரை நொண்டிச் சாரதி
சத்தியமே வெல்லும், அசத்தியம் கொல்லும்
சந்தியிலே அடித்ததற்குச் சாட்சியா?
சபையிலே நக்கீரன் அரசிலே விற்சேரன்
சம்பளம் இல்லாத சேவகனும், கோபமில்லாத எசமானும் சருகைக் கண்டு தணலஞ்சுமா
சர்க்கரை என்றால் தித்திக்குமா?
சர்க்கரை என்று சொன்னால் தித்திக்குமா?
சாகத் துணிந்தவனுக்கு சமுத்திரம் முழங்கால்
சாகிறவரைக்குவஞ் சங்கடமானால் வாழுகிறது எக்காலம்?
சாகிறவரையில் வைத்தியன் விடான், செத்தாலும் விடான் பஞ்சாங்கக்காரன்#வைத்தியன் தன் முயற்சியை ஒருவனது மரணம் வரையில் கைவிடமட்டான்; பஞ்சாங்கம் பார்த்துத் திதி சொல்லும் பிராமணனோ ஒருவன் செத்த பின்னரும் விடமாட்டான்!
சாட்சிக்காரன் காலில் விழுவதிலும் சண்டைக்காரன் காலில் விழலாம்
சாட்டை இல்லாப் பம்பரம் ஆட்டிவைக்க வல்லவன்
சாண் ஏற முழம் சறுக்கிறது
சாது மிரண்டால் காடு கொள்ளாது
சாதுரியப்பூனை மீன் இருக்க, புளியங்காயத் திங்கிறதாம்
சாத்திரம் பாராத வீடு சமுத்திரம், பார்த்த வீடு தரித்தரம்
சாத்திரம் பொய் என்றால் கிரகணத்தைப் பார்
சாப்பிள்ளை பெற்றாலும் மருத்துவச்சிக் கூலி தப்பாது
சித்திரமும் கைப்பழக்கம்
சின்ன மீனைப் போட்டுப் பெரிய மீனைப் பிடி
சின்னப்புள்ள வெள்ளாமை வீடு வந்து சேராது
சிறு துரும்பும் பல் குத்த உதவும்
சுக துக்கம் சுழல் சக்கரம்
சுடர் விளக்காயினும் தூண்டுகோல் ஒன்று வேண்டும்
சுடினும் செம்பொன் தன்னொலி கெடாது
சுட்ட சட்டி அறியுமா சுவை
சுட்ட மண்ணும் பச்சை மண்ணும் ஒட்டுமா?
சுண்டைக்காய் காற்பணம் சுமை கூலி முக்காற்பணம்
சுத்த வீரனுக்கு உயிர் துரும்பு
சுத்தம் சோறு போடும் எச்சில் இரக்க வைக்கும்
சும்மா இருக்கிற தம்பிரானுக்கு இரண்டு பட்டை
சும்மா கிடக்கிற சங்கை ஊதிக்கெடுத்தான் ஆண்டி
சும்மா வந்த மாட்டை பல்லைப் பிடித்தப் பாராதே
சுயபுத்தி போனாலும் சொற்புத்தி வேண்டாமா?
சுவரை வைத்துதான் சித்திரம் வரையவேண்டும்
சுவாமி வரங் கொடுத்தாலும் பூசாரி இடங்கொடுக்க மாட்டான்
சூடு கண்ட பூனை அடுப்பங் கரையிற் சேராது
செக்களவு பொன்னிருந்தாலும் செதுக்கியுண்டால் எத்தனை நாளுக்குக் காணும்.?
செடியிலே வணங்காததா மரத்திலே வணங்கும்?
செட்டி மிடுக்கோ சரக்கு மிடுக்கோ?
செட்டியார் வாழ்வு செத்தால் தெரியும்
செத்தவன் உடைமை இருந்தவனுக்கு அடைக்கலம்
சென்ற இடம் எல்லாம் சிறப்பே கல்வி
செயவன திருந்தச் செய்
செருப்பின் அருமை வெயிலில் தெரியும், நெருப்பின் அருமை குளிரில் தெரியும்
செருப்புக்காகக் காலைத் தறிக்கிறதா?
செலவில்லாச் செலவு வந்தால் களவில்லாக் களவு வரும்
செல்லமுத்துன வாழக்காய் புளியில்லாமல் அவிஞ்சுச்சாம்
சேராத இடத்திலே சேர்ந்தால் துன்பம் வரும்
சேற்றிலே செந்தாமரை போல
சேற்றிலே புதைந்த யானையைக் காக்கையுங் கொத்தும்
சைகை அறியாதவன் சற்றும் அறியான்
சொன்னதைச் சொல்லும் கிளிப்பிள்ளை
சொப்பனங் கண்ட அரிசி சோற்றுக்காகுமா?
சொறிந்து தேய்க்காத எண்ணெயும் பரிந்து இடாத சோறும் பாழ்
சொற்கோளாப் பிள்ளையினால் குலத்துக்கீனம்
சொல் அம்போ வில் அம்போ?
சொல்லாமற் செய்வார் நல்லோர் சொல்லியுஞ் செய்யார் கசடர்
சொல்லிப் போகவேணும் சுகத்திற்கு, சொல்லாமற் போகவேணும் துக்கத்திற்கு
சொல்லுகிறவனுக்கு வாய்ச்சொல் , செய்கிறவனுக்கு தலைச்சுமை
சொல்வல்லவனை வெல்லல் அரிது
சோம்பலே சோறு இன்மைக்குப் பிதா
சோம்பித் திரியேல்
சோம்பேறிக்கு வாழைப்பழம் தோலோடே
சோற்றுக்குக் கேடு பூமிக்குப் பாரம்
சோழியன் குடுமி சும்மா ஆடாது
தங்கம் தரையிலே தவிடு பானையிலே
தஞ்சம் என்று வந்தவனை வஞ்சித்தல் ஆகாது
தடி எடுத்தவன் தண்டல்காரனா ?
தட்டானுக்கு சட்டை போட்டால் குட்டை பையன் கட்டையால் அடிப்பான்
தட்டானுக்குப் பயந்தல்லவோ பரமசிவனும் அணிந்தான் சர்ப்பத்தையே
தட்டிப்பேச ஆள் இல்லாவிட்டால் தம்பி சண்டப் பிரசண்டன்
தணிந்த வில்லுத்தான் தைக்கும்
தண்ணீரிலே விளைந்த உப்புத் தண்ணீரிலே கரைய வேண்டும்
தண்ணீரையும் தாயையும் பழிக்காதே
தண்ணீர் வெந்நீரானாலும் நெருப்பை அவிக்கும்
தத்தித்தூதோதாது தாதித்தூதோதீது!
தந்தை எவ்வழி புதல்வன் அவ்வழி
தந்தை தாய் பேண்
தனக்கு மிஞ்சித் தான் தருமம்
தனி மரம் தோப்பாகாது
தனிமரம் தோப்பாகுமா?
தன் கையே தனக்குதவி
தன் வினை தன்னைச் சுடும் ஓட்டப்பம் வீட்டைச் சுடும்
தம்பி உடையான் படைக்கு அஞ்சான்
தலை இடியும் காய்ச்சலும் தனக்கு வந்தால் தெரியும்
தலை இருக்க வால் ஆடலாமா ?
தலை எழுத்தை தந்திரத்தால் வெல்லலாமா?
தலைக்கு மேல் வெள்ளம் சாண் ஓடி என்ன, முழம் ஓடி என்ன ?
தலையாரியும் அதிகாரியும் ஒன்றானால் சம்மதித்தபடி திருடலாம்
தவத்துக்கு ஒருவர் கல்விக்கு இருவர்
தவளை தன் வாயாற் கெடும்
தவிட்டுக்கு வந்த கை தங்கத்துக்கும் வரும்
தானம் கொடுத்த மாட்டைப் பல்லைப் பிடித்துப் பார்க்காதே
தானாடா விட்டாலும் சதையாடும்
தான் திருடன் பிறரை நம்பான்
தாயிற் சிறந்ததொரு கோவிலுமில்லை, தந்தை சொல் மிக்க மந்திரமில்லை
தாயும் பிள்ளையுமானாலும், வாயும் வயிறும் வேறு
தாய் எட்டடி பாய்ந்தால், குட்டி பதினாறடி பாயும்
தினை விதைத்தவன் தினை அறுப்பான், வினை விதைத்தவன் வினை அறுப்பான்
துப்பு கெட்டவளுக்கு இரட்டை பரிசாம்
துள்ளற மாடு பொதி சுமக்காது
தூரத்துப் பச்சை கண்ணுக்குக் குளிர்ச்சி
தேடாது அழிக்கின் பாடாய் முடியும்
தொட்டில் பழக்கம் சுடுகாடு மட்டும்
நகத்தாலே கிள்ளுகிறதைக் கோடாரி கொண்டு வெட்டுகிறான்
நடக்க அறியாதவனுக்கு நடுவீதி காத வழி
நடந்தால் நாடெல்லாம் உறவு , படுத்தால் பாயும் பகை#நடந்து செல்பவனுக்கு நாட்டில் நண்பர்கள் பலர் கிடைப்பார்கள். ஒன்றும் செய்யாமல் சோம்பேறியாகப் பாயில் படுத்தூங்குகிறவனை அந்தப் பாயும் வெறுக்கும்.
நட்டுவன் பிள்ளைக்குக் கொட்டிக் காட்ட வேண்டுமா !
நண்டு கொழுத்தால் வளையில் இராது, தண்டு கொழுத்தால் தரையில் இராது
நத்தையின் வயிற்றிலும் முத்துப் பிறக்கும்
நன்மை கடைப்பிடி
நமக்கு ஆகாததது நஞ்சோடு ஒக்கும்
நமனுக்கு நாலு பிள்ளை கொடுத்தாலும் உற்றாருக்கு ஒரு பிள்ளை கொடுக்கமாட்டான்
நமன் அறியாத உயிரும் நாரை அறியாத குளமும் உண்டோ?
நயத்திலாகிறது பயத்திலாகாது
நரிக்கு இடங்கொடுத்தால் கிடைக்கு இரண்டு ஆடு கேட்டும்
நரிக்கு கொண்டாட்டம் நண்டுக்குத் திண்டாட்டம்
நரை திரை இல்லை, நமனும் அங்கில்லை
நல் இணக்க மல்லது அல்லற் படுத்தும்
நல்ல மாட்டிற்கு ஒரு சூடு நல்ல மனிதனுக்கு ஒரு வார்த்தை
நல்ல வேளையில் நாழிப்பால் கறவாதது கன்று செத்துக் கலப் பால் கறக்குமா ?
நல்லது செய்து நடுவழியே போனால், பொல்லாதது போகிற வழியே போகிறது
நல்லவன் என்று பெயர் எடுக்க நெடுநாட் செல்லும்
நல்லவன் ஒரு நாள் நடுவே நின்றால் அறாத வழக்கும் அறும்
நல்லார் பொல்லாரை நடக்கையால் அறியலாம்
நா அசைய நாடு அசையும்
நாக்கிலே இருக்கிறது நன்மையும் தீமையும்
நாடறிந்த பார்ப்பானுக்கு பூணூல் அவசியமா ?
நான் பிடித்த முயலுக்கு மூன்றே கால்கள்
நாம் ஒன்று நினைக்க , தெய்வம் ஒன்று நினைக்கும்
நாயைக் கண்டால் கல்லை காணோம், கல்லைக் கண்டால் நாயை காணோம்
நாய் இருக்கிற இடத்தில் சண்டை உண்டு
நாய் வாலை நிமிர்த்த முடியாது
நாய் விற்ற காசு குரைக்குமா?
நாய்க்கு வேலையில்லை நிறக நேரமும் இல்லை
நாய்க்கு வேலையில்லை, நிற்க நேரமும் இல்லை
நாற்பது வயதுக்கு மேல் நாய் குணம்
நாலாறு கூடினால் பாலாறு
நாள் செய்வது நல்லார் செய்யார்
நித்தம் போனால் முத்தம் சலிக்கும்
நித்திய கண்டம் பூரண ஆயிசு
நித்தியங் கிடைக்குமா அமாவாசை சோறு?
நித்திரை சுகம் அறியாது
நின்ற வரையில் நெடுஞ் சுவர், விழுந்த அன்று குட்டிச்சுவர்
நிறை குடம் நீர் தளும்பாது. குறைகுடம் கூத்தாடும்
நிலத்தில் எழுந்த பூண்டு நிலத்தில் மடிய வேண்டும்
நிழலின் அருமை வெயிலிற் போனால் தெரியும்
நீந்த மாட்டாதவனை ஆறு கொண்டு போம்
நீர் ஆழம் கண்டாலும் நெஞ்சு ஆழம் காண முடியாது
நீர் உள்ள மட்டும் மீன் குஞ்சு துள்ளும்
நீர் மேல் எழுத்து போல்
நீலிக்குக் கண்ணீர் இமையிலே
நீள நீளத் தெரியும் மெய்யும் பொய்யும்
நுணலும் தன் வாயால் கெடும்
நுண்ணிய கருமமும் எண்ணித் துணிக
நுனிக்கொம்பில் ஏறி அடிக்கொம்பு வெட்டுவார்களா?
நூற்றுக் மேல் ஊற்று, ஆயிரத்துக்கு மேல் ஆற்றுப் பெருக்கு
நூற்றைக் கெடுத்தது குறுணி
நூலைப் போல சேலை தாயைப் போல பிள்ளை
நூல் கற்றவனே மேலவன்
நெய் முந்தியோ திரி முந்தியோ
நெருப்பில்லாமல் புகையாது
நெருப்பு இல்லாமல் நீள் புகை எழும்புமா?
நெருப்பு என்றால் வாய் வெந்து போமா?
நெருப்புப் பந்திலிலே மெழுகுப் பதுமை ஆடுமோ?
நெல்லுக்குப் பாய்கிற தண்ணீர் புல்லுக்கும் பாயும்
நேற்று உள்ளார் இன்று இல்லை
நைடதம் புலவர்க்கு ஒளடதம்
நொண்டிக் குதிரைக்குச் சறுக்கினது சாக்கு#நொண்டி குதிரையினால் ஓட முடியாது, அனால் அதை ஒப்பு கொள்ளாமல் சறுக்கி விழுந்ததால் தான் ஓட முடியவில்லை என்று பொய் காரணம் சொல்லுமாம்..  அது போல மனிதனும் தனது பொறுப்பிலிருந்து தப்பிக்க எதவாது ஒரு அர்த்தமற்ற காரணத்தை சொல்லுகிறான்..
நொறுங்கத் தின்றால் நூறு வயது
நோயற்ற வாழ்வே குறையற்ற செல்வம்
நோய் கொண்டார் பேய் கொண்டார்
நோய்க்கு இடம் கொடேல்
பகலில் பக்கம் பார்த்துப் பேசு இரவில் அதுதானும் பேசாதே
பகுத்தறியாமல் துணியாதே , படபடப்பாகச் செய்யாதே
பகைவர் உறவு புகை எழு நெருப்பு
பக்கச் சொல் பதினாயிரம்
பங்குனி என்று பருக்கிறதுமில்லை, சித்திரை என்றும் சிறுக்கிறுதுமில்லை
பசி எடுத்தவனுக்கு ருசி தெரியாது
பசி வந்திடில் பத்தும் பறந்துபோம்
பசியுள்ளவன் ருசி அறியான்
பசுவிலும் ஏழை இல்லை பார்ப்பாரிலும் ஏழையில்லை
பஞ்சும் நெருப்பும் ஒன்றாய்க் கிடக்குமோ?
படிக்கிறது திருவாய் மொழி இடிக்கிறது பெருமாள் கோயில்
படை முகத்திலும் அறிமுகம் வேண்டும்
படைக்கும் ஒருவன் கொடைக்கும் ஒருவன்
படையிருந்தால் அரணில்லை
பட்ட காலிலே படும் கெட்ட குடியே கெடும்
பட்டா உன்பேரில் சாகுபடி என்பேரில்
பட்டுக்கோட்டைக்கு வழி கேட்டால், கொட்டைப் பாக்கு விலை சொல்லுகின்றாய்
பட்டும் பட்டாடையும் பெட்டியிலிருக்கும், காற்காசு கந்தையில் ஓடி உலாவும்
பணக்காரன் பின்னும் பத்துப்பேர், பைத்தியக்காரன் பின்னும் பத்துபேர்
பணத்தைப் பார்க்கிறதா பழைமையைப் பார்க்கிறதா?
பணம் உண்டானால் மணம் உண்டு
பணம் என்ன செய்யும் பத்தும் செய்யும்
பணம் பந்தியிலே, குணம் குப்பையிலே
பண்ணப் பண்ணப் பலவிதம் ஆகும்
பண்ணிய பயிரிலே புண்ணியம் தெரியும்
பதறாத காரியம் சிதறாது
பத்துப்பேருக்குப் பல்குச்சி ஒருவனுக்குத் தலைச்சுமை
பந்திக்கில்லாத வாழைக்காய் பந்தலிலே கட்டித் தொங்குகிறது
பந்திக்கு முந்து படைக்குப் பிந்து
பனங்காட்டு நரி சலசலப்புக்கு அஞ்சுமா?
பனி பெய்தால் மழை இல்லை, பழம் இருந்தால் பூ இல்லை
பனை நிழலும் நிழலோ, பகைவர் உறவும் உறவோ?
பனை மரத்தின் கீழே பாலைக் குடித்தாலும் கள் என்று நினைப்பர்
பன்றி பல குட்டி சிங்கம் ஒரு குட்டி
பன்றிக்குப் பின் போகிற கன்றும் கெடும்
பன்றியின் முன்னே முத்துக்களைப் போடாதே
பரணியிலே பிறந்தால் தரணி ஆளலாம்
பருத்திக்கு உழும் முன்னே தம்பிக்கு எட்டு முழம்
பருவத்தே பயிர் செய்
பல துளி பெருவெள்ளம்
பல மரம் கண்ட தச்சன் ஒரு மரமும் வெட்டமாட்டான்
பலநாளைத் திருடன் ஒரு நாளைக்கு அகப்படுவான்
பல்லக்கு ஏய யோகம் உண்டு உன்னி ஏறச் சீவன் இல்லை
பல்லார் முனியப் பயனில சொல்லுவான் எல்லாரும் எள்ளப்படும்
பல்லுப் போனால் சொல்லுப் பேச்சு
பள்ளிக் கணக்குப் புள்ளிக்கு உதவாது
பழகப் பழகப் பாலும் புளிக்கும்
பழி ஒரு பக்கம் பாவம் ஒரு பக்கம்
பழுத்த ஒலையைப் பார்த்துக் குருத்தோலை சிரிக்கிறதாம்
பழுத்த பழம் கொம்பிலே நிற்குமா?
பாம்பின் கால் பாம்பறியும்
பாம்பின் கால் பாம்பு அறியும்
பாம்பு தின்னும் ஊரில் நடு கண்டம் நமக்கு
பாம்புக்குப் பால் வார்த்தாலும் நஞ்சைத்தான் கக்கும்
பார்த்தால் பூனை பாய்ந்தால் புலி
பாலுக்கும் காவல், பூனைக்கும் தோழன்
பிள்ளையையும் கிள்ளிவிட்டு தொட்டிலையும் ஆட்டாதே
புத்திகெட்ட இராசாவுக்கு மதிகெட்ட மந்திரி
புத்திமான் பலவான்
புயலுக்குப் பின்னே அமைதி
புலி பதுங்குவது பாய்ச்சலுக்கு அடையாளம்
புலிக்குப் பிறந்தது பூனையாய்ப் போகுமா?
பூ மலர்ந்து கெட்டது வாய் விரிந்து கெட்டது
பூ விற்ற காசு மணக்குமா?
பூனைக்கு கொண்டாட்டம், எலிக்குத் திண்டாட்டம்
பூமியைப்போலப் பொறுமை வேண்டும்
பூவோடு சேர்ந்த நாரும் மணம் பெறும்
பெண் என்றால் பேயும் இரங்கும்
பெண் வளர்த்தி பீர்க்கங் கொடி
பெண்டு வாய்க்கும் புண்ணியவானுக்கு பண்டம் வாய்க்கும் பாக்கியவானுக்கு
பெண்ணின் கோணல் பொன்னிலே நிமிரும்
பெண்ணென்று பிறந்த போது புருடன் பிறந்திருப்பான்
பெத்த வயத்திலே பிரண்டையைக் கட்டிக்கொள்
பெருமாள் இருக்கிற வரையில் திருநாள் வரும்
பெருமையும் சிறுமையும் வாயால் வரும்
பெற்ற மனம் பித்து பிள்ளை மனம் கல்லு
பேசப் பேச மாசு அறும்
பேசாதிருந்தால் பிழையொன்றுமில்லை
பேச்சைக்கொடுத்து ஏச்சை வாங்குவானேன்?
பேராசை பெருநட்டம்
பேர் இல்லாச் சந்நிதி பாழ், பிள்ளை இல்லாச் செல்வம் பாழ்
பொங்கும் காலம் புளி , மங்குங் காலம் மாங்காய்
பொன் ஆபரணத்தைப் பார்க்கிலும் புகழ் ஆபரணமே பெரிது
பொய் சொன்ன வாய்க்குப் போசனங் கிடையாது
பொய் சொல்லி வாழ்ந்தவனுமில்லை , மெய் சொல்லிக் கெட்டவனுமில்லை
பொறி வென்றவனே அறிவின் குருவாம்
பொறுத்தார் பூமி ஆள்வார் பொங்கினார் காடாள்வார்
பொறுமை கடலினும் பெரிது
பொற்கலம் ஒலிக்காது, வெண்கலம் ஒலிக்கும்
போதும் என்ற மனமே பொன் செய்யும் மருந்து#இருப்பதே போதும் என்று திருப்தியுற்ற மனமே அது தொட்டதெல்லாம் பொன்னாக்கும் மருந்து ஆகும்.
போனதை நினைக்கிறவன் புத்தி கெட்டவன்
போரோடு தின்கிற மாட்டுக்குப் பிடுங்கி போட்டுக் கட்டுமா?
மகன் செத்தாலும் சாகட்டும், மருமகள் தாலி அறுக்கனும்
மடியிலே கனமிருந்தால்தான் வழியிலே பயம்#நம்மில் ஏதேனும் குறை இருந்தால்தானே நாம் பிரச்சினைகளைக் கண்டு பயப்படுவோம்.  நாம் தவறு செய்யாமல் இருந்தால் எவரையும் கண்டு அச்ச பட மாட்டோம், அச்ச படுவதற்கான அவசியமும் இல்லை 
மட்டான போசனம் மனதிற்கு மகிழ்ச்சி
மண் குதிரையை நம்பி ஆற்றில் இறங்கலாமா?
மண்டையுள்ள வரை சளி போகாது
மண்னுயிரை தன்னுயிர்போல் நினை
மதியார் வாசலை மிதியாதிருப்பதே உத்தமம்
மத்தளத்திற்கு இரு புறமும் இடி
மந்திரிக்கு அழகு வரும்பொருள் உரைத்தல்
மந்திரிக்கும் உண்டு மதிக்கேடு
மனதிலிருக்கும் இரகசியம் மதி கேடனுக்கு வாக்கிலே
மனமுரண்டிற்கு மருந்தில்லை
மனம் உண்டானால் இடம் உண்டு
மனம் தடுமாறினால் மாற்றானுக்கு வலிமை
மனம் போல வாழ்வு
மன்னன் எப்படியே மன்னுயிர் அப்படி
மரம் வெட்டுகிறவனுக்கு நிழலும், மண் தோண்டுகிறவனுக்கு இடமும் கொடுக்கும்
மரம் வைத்தவன் த்ண்ணீர் வார்ப்பான்
மருந்தும் விருந்தும் மூன்று வேளை
மருந்தே ஆயினும் விருந்தோடு உண்
மலிந்த சரக்கு கடைத் தெருவுக்கு வரும்
மலையைத் துளைக்கச் சிற்றுளி போதாதா?
மல்லாந்து உமிழ்ந்தால் மார்மேல் விழும்
மழை விட்டாலும் தூவானம் விடவில்லை
மழைமுகம் காணாத பயிரும் தாய்முகம் காணாத பிள்ளையும்
மவுனம் கலக நாசம்
மா பழுத்தால் கிளிக்காம், வேம்பு பழுத்தால் காக்கைக்காம்
மாடம் இடிந்தால் கூடம்
மாடு கிழமானாலும் பாலின் சுவை போகுமா?
மாடு கெட்டால் தேடலாம் மனிதர் கெட்டால் தேடலாமா?
மாடு மேய்க்காமற் கெட்டது பயிர் பார்க்காமற் கெட்டது
மாதா ஊட்டாத சோறு மாங்காய் ஊட்டும்
மானம் பெரிதோ? உயிர் பெரிதோ?
மானைக் காட்டி மானைப் பிடிப்பார்
மாமியாரும் ஒரு வீட்டு மாட்டுப் பெண்தான்
மாமியார் உடைத்தால் மண் குடம் மருமகள் உடைத்தால் பொன்குடம்
மாமியார் மெச்சின மருமகளில்லை, மருமகள் மெச்சின மாமியாரில்லை
மாரடித்த கூலி மடி மேலே
மாரி யல்லது காரியம் இல்லை
மாரிக்காலத்தில் பதின்கல மோரும் கோடைக்காலத்தில் ஒருபடி நீருஞ் சரி
மாற்றானுக்கு இடங் கொடேல்
மாவுக்குத் தக்க பணியாரம்
மிஞ்சியது கொண்டு மேற்கே போகுதல் ஆகாது
மிதித்தாரை கடியாத பாம்பு உண்டோ?
மின்னுக் கெல்லாம் பின்னுக்கு மழை
மின்னுவது எல்லாம் பொன்னல்ல
மீ தூண் விரும்பேல்
மீகாமன் இல்லா மரக்கலம் ஓடாது
முகத்துக்கு முகம் கண்ணாடி
முக்காலும் காகம் முழுகிக் குளித்தாலும் கொக்காகுமா?
முடவன் கொம்புத் தேனுக்கு ஆசைப் படலாமா?
முட்டாள் தனத்துக்கு முதல் பாக்குக்காரன்
முட்டையிடுகிற கோழிக்கு வருத்தம் தெரியும்
முதலியார் டம்பம் விளக்கெண்ணெய்க்குக் கேடு
முதலையும் மூர்க்கனும் கொண்டது விடா
முதல் கோணல் முற்றுங் கோணல்
முதுமைக்காலத்தில் அடுத்தவர் கட்டுப்பாட்டில் உள்ள பணம், நமது ஆயுள்காலச்சிறைக்குச் சமம்
முத்தால் நத்தைப் பெருமைப்படும் , மூடர் எத்தாலும் பெருமை படார்
முன் ஏர் போன வழிப் பின் ஏர்
முன் வைத்த காலைப் பின் வைக்கலாமா?
முன்கை நீண்டால் முழங்கை நீளும்
முன்னவனே முன் நின்றால் முடியாத பொருள் உளதோ?
முப்பது வருடம் வாழ்ந்தவனும் இல்லை, முப்பது வருடம் தாழ்ந்தவனும் இல்லை
முருங்கை பருத்தால் தூணாகுமா?
முருங்கைன்னா ஒடிச்சு வளர்க்கணும் பிள்ளைன்னா அடிச்சு வளர்க்கணும்
முற்பகல் செய்யின் பிற்பகல் விளையும்
முற்றும் நனைந்தவர்களுக்கு ஈரம் ஏது?
முள்ளுமேல் சீலைபோட்டால் மெள்ள மெள்ள வாங்கவேண்டும்
முள்ளை முள்ளாதல்தான் எடுக்க வேண்டும்
முள்ளை முள்ளால் எடு
மூட கூட்டுறவு முழுதும் அபாயம்
மூத்தோர் சொல் வார்த்தை அமுதம்
மெய்ச்சொல்லிக் கெட்டவனுமில்லை பொய்சொல்லி வாழ்ந்தவனுமில்லை
மெல்லப் பாயும் தண்ணீர் கல்லையும் குழியாக்கும்
மெளனம் மலையைச் சாதிக்கும்
மேய்கின்ற மாட்டினை நக்குகின்ற மாடு கெடுக்கும்
மேருவைச் சார்ந்த காகமும் பொன்னிறம்
மேற்கே மழை பெய்தால் கிழக்கே வெள்ளம் வரும்
மொட்டைத் தலைக்கும் முழங்காலுக்கும் முடிச்சுப் போடாதே
மொழி தப்பினவன் வழி தப்பினவன்
மோகம் முப்பது நாள், ஆசை அறுபது நாள்
யானை இருந்தாலும் ஆயிரம் பொன், இறந்தாலும் ஆயிரம் பொன்
யானைகொரு காலம் வந்தால், பூனைக்கொரு காலம் வரும்
யானைக்கும் அடி சறுக்கும்
வஞ்சகம் வாழ்வைக் கெடுக்கும்
வடக்குப் பார்த்த மச்சு வீட்டைப் பார்க்கிலும் தெற்குப் பார்த்த குச்சு வீடு நல்லது
வடக்கே கருத்தால் மழை வரும்
வட்டி ஆசை முதலுக்கு கேடு
வணங்கின முள் பிழைக்கும்
வரவு எட்டணா செலவு பத்தணா
வரவுக்குத் தக்கபடி செலவை வரையறு
வருந்தினால் வாராதது இல்லை
வருமுன் காப்பதறிவு
வல்லவனுக்கு புல்லும் ஆயுதம்
வல்லவனுக்கு வல்லவன் வையகத்தில் உண்டு
வளவனாயினும் அளவறிந் தளித்துண்
வழவழத்த உறவைப் பார்க்கிலும் வைரம் பற்றிய பகை நன்று
வாங்கிறதைப் போலிருக்க வேண்டும் கொடுக்கிறதும்
வாயுள்ள பிள்ளை பிழைக்கும்
வாய் சர்க்கரை கை கருணைக் கிழங்கு
வாய் மதத்தால் வாழ்வு இழக்கும்
வாழு, வாழ விடு
வாழ்கிறதும் கெடுகிறதும் வாயினால்தான்
வாழ்வும் தாழ்வும் சில காலம்
விண் பொய்த்தால் மண் பொய்க்கும்
விதி எப்படியோ மதி அப்படி
விதைக்கிற காலத்தில தூங்கிவிட்டு அறுவடையை நினைக்கலாமா?
வியாதிக்கு மருந்துண்டு விதிக்கு மருந்துண்டா?
விருப்பத்தினால் ஆகாதது வீம்பினால் ஆகுமா?
விரை ஒன்று போடச் சுரை ஒன்று முளைக்குமா?
வில்வப்பழம் தின்பார் பித்தம் போக பனம் பழம் தின்பார் பசி போக
விளக்கு மாற்றுக்குப் பட்டுக் குஞ்சமா?
விளையாட்டாய் இருந்தது வினையாய் முடிந்தது
விளையும் பயிர் முளையிலே தெரியும்
வீட்டில் எலி வெளியில் புலி
வெட்டிக்கொண்டுவா என்றால் கட்டிக்கொண்டு வருவான்
வெட்டு ஒன்று துண்டிரண்டு
வெந்த புண்ணில் வேலை பாய்ச்சுவது போல
வெளுத்ததெல்லாம் பாலல்ல
வெள்ளம் வரும் முன் அணைகோல வேண்டும்
அவனன்றி ஓர் அணுவும் அசையாது.#உலகில் அனைத்தும் இறைவனின் ஆணைப்படி நடக்கிறது. அந்த இறைவன் இல்லாவிட்டால் ஒரு சிறு அணுவும் அசையாது. இறைவனின் பேராற்றலினால்தான் உலகமும் உயிரினங்களும் இயங்குகின்றன.
ஆழம் அறியாமல் காலை விடாதே#நீரின் ஆழத்தை அறியாமல் அதில் திடீரென்று காலைவிட்டால், நீரினுள் மூழ்க நேரிடும். ஆழமறிந்து அதில் இறங்க வேண்டும். அதைப்போன்று எந்தச் செயலிலும் ஆராய்ந்து பார்த்து இறங்க வேண்டும். அவ்வாறு செய்தால் பின்னால் வருந்த வேண்டியிராது; துன்பம் நேரிடாது. எனவே,  எந்தக் காரியமானாலும் நன்கு ஆலோசித்து, ஆராய்ந்து, சிந்தித்துச் செய்ய வேண்டும்.  இதனையே திருவள்ளுவர் 'எண்ணித் துணிக கருமம்' என்றார்
மூத்தோர் சொல்லும் முழு நெல்லிக் கனியும் முன்பு கசக்கும் பின்பு இனிக்கும்#முழு நெல்லி கசக்கும் என்று சாப்பிடாமல் இருந்தால் சாப்பிட்டப்பிறகு கிடைக்கும் இனிப்புச் சுவையை உணரமுடியுமா? அதுபோல, வயதில் பெரியவர்கள் நமக்கு அறிவுரை கூறும்போது அதைக் கேட்பதும் கடைபிடிப்பதும் நமக்கு சிரமமாக இருந்தாலும், அதனை கடைபிடிப்பதால் நாம் அனுகூலம் அடையும்போது பெரியவர்கள் அறிவுரை எவ்வளவு இனிமையானது என்பதை உணர்வோம்.
அதிக படிப்பு உடலுக்கு இளைப்பு.#எதையுமே ஒரு அளவோடுதான் செய்யவேண்டும் என்பதை இப்பழமொழி உணர்த்துகிறது. இரவும் பகலும் கண்விழித்துப் படித்தால் நம் உடல் நலன்தான் கெடும். "அளவுக்கு மிஞ்சினால் அமுதமும் நஞ்சு" என்பது படிப்பு விஷயத்திலும் உண்மைதான்
அடிக்காம அழுவுற பொம்பலையையும் இடிக்காம பெய்யுற மழையையும் நம்பமுடியாது#மழை பெய்யும்போது இடி இடித்தால் அது நிற்கப்போகிறது என்று அர்த்தம். ஆனால் சத்தம் இல்லாமல் பெய்யும் மழை எப்போது நிற்கும் என சொல்ல முடியாது. அதுபோல, எதற்கெடுத்தாலும் (தொட்டாஞ்சிணிங்கி போல்) அழும் பெண்களுக்கு இந்த பழமொழி கூறப்படுகிறது.
வருவது வழியில நிக்காது, போறது போவாம இருக்காது#நமக்கு கிடைக்கவேண்டும் என்று விதிக்கப்பட்டிருப்பது கண்டிப்பாக கிடைக்கும். என்னதான் முயன்றாலும் நமக்கென்று தலையில் எழுதி வைக்காதது கண்டிப்பாக கிடைக்காது. எல்லாம் விதிப்படிதான் நடக்கும் என்பதுதான் இந்த பழமொழியின் அர்த்தம்.
உணவே மருந்து, உடலே வைத்தியர்#நாம் சாப்பிடும் சத்தான உணவுதான் நோய்க்கு மருந்து. நோய்க்கிறுமிகளுக்கு ஏற்றாற்போன்று எதிர்ப்பு சக்தியைத் தூண்டும் நமது உடல்தான் வைத்தியர். சரிவிகித உணவு உண்டு மன திடத்துடன் வாழ்ந்தால் நம்மை நோய் அண்டாது. 
கிழவியும் காதம், குதிரையும் காதம்#கிழவி தன் காததூரப் பயணத்தை முடித்தபோது, குதிரையும் அப்பயணத்தை முடித்தது.
தெய்வம் காட்டும், ஊட்டுமா?#தெய்வம் வழிகாட்டும், ஆனால் அந்த வழியில் நாம் தானே போகவேண்டும்? தெய்வமே என்கையைப் பிடித்துக்கூட்டிச் செல்லவேண்டுமென்றால் எப்படி?